Izmaksas un ekonomika PAGE Izmaksas un ekonomika Vējturbīnu uzstādīšanas izmaksas Šodienas vējturbīnas komerciālā izpildījumā pārsedz diapazonu no dažiem kilovatiem līdz 2500 kilovatiem. Turbīnu cena pat pie vienas nomināljaudas var atšķirties gan atkarībā no rotora diametra un attiecīgi no laukuma, kuru šķeļ spārni, gan arī atkarībā no torņa augstuma. 2002. gada vācu izdevumā “ Wind Turbine market 2002 ” , kurš aptver lielāko tiesu galveno turbīnu ražotāju, 600 kW turbīnu cenas mainās no 475 000 eiro (rotora diametrs 44m; torņa augstums 42,3 m) līdz 605 000 eiro (rotora diametrs 75 m; torņa augstums 75 m). 1500 kW turbīnu grupā cenas mainās no 1,33 miljoni eiro (rotora diametrs 70 m; torņa augstums 65 m) līdz 1,84 miljoni eiro (rotora diametrs 82 m; torņa augstums 108,6 m). Nav izslēgts, ka lielu pasūtījumu gadījumā cenas varētu tikt pazeminātas. Tas pats avots salīdzina cenas uz vienu kvadrātmetru šķēluma laukuma. Šeit cenu diapazons mašīnām ar 600 kW jaudu un vairāk, mainās no 267 eiro/m2 līdz pāri par 400 eiro/m2. Turbīnu uzstādīšanas izmaksas lielai vējfermai pie vislabākiem nosacījumiem tagad ir nokritušās zem 1000 eiro/kW. Atbilstoši Vācijas tirgum un pētnieciskās organizācijas ISET un Nacionālā Vēja enerģijas institūta DEWI datiem summārās uzstādīšanas izmaksas Vācijā ir mazliet augstākas, vidēji – 1100 eiro/kW. Labākie darbības apstākļi Bez tieši pašas turbīnas uzstādīšanas izmaksām kopējās uzstādīšanas izmaksas attiecās arī uz pamatu un ceļu būvi, transformatora, lai pārveidotu zemo spriegumu turbīnas izejā spriegumā, kas derīgs eksportam uz tīklu, uzstādīšanu, distances vadības iekārtas uzstādīšanu un kabeļu likšanu. Dažādie, izmaksas noteicošie faktori aptver grunts stāvokli uzstādīšanas vietā, attālumu līdz esošajiem ceļiem un attālumu līdz tādai elektrības līnijai, kura derētu vējfermas produkcijas saņemšanai. Skaidrs, ka vienmēr ekonomiskāk vienā vietā uzstādīt daudz turbīnas nevis vienu. Ekspluatācijas un apkopes izmaksas Svarīgs faktors, novērtējot vēja elektrības izmaksas, ir kārtējie izdevumi par ekspluatāciju un apkopi. Atšķirībā no citām elektrības ieguves tehnoloģijām vēja enerģētikā atkrīt maksa par kurināmo – vējš ir par brīvu. Modernās vējturbīnas projektējot paredz, lai tās savā darbmūžā, kas pārsniedz 20 gadus, nostrādātu apmēram 120 000 stundas. Tas daudzkārt pārsniedz automobiļa motora kalpošanas laiku, kas parasti sasniedz 4000 līdz 6000 stundas. Kā visām mašīnām, arī vējturbīnai kļūstot vecākai, apkopes izmaksas pieaug. Visvairāk nodilst un saplīst rotora spārni un zobratu pārvads. Spārnu vai zobratu pārvada nomainīšanas izmaksas sasniedz 15 – 20% no turbīnas cenas. Pēc tam, kad beidzies garantijas laiks, kurā atbildību nes turbīnas izgatavotājs, turbīnu īpašnieki parasti slēdz līgumu ar pakalpojumu sniedzēju/apkopes uzņēmumu. Vēl citas regulārās ekspluatācijas izmaksas aptver apdrošināšanas prēmijas, nomas maksas zemes īpašniekiem un administratīvos izdevumus. Dāņu un vāciešu novērtējumi Ekspluatācijas un apkopes (E&A) izmaksas parasti rēķina uz kilovatstundu turbīnas izejā. Dāņu konsultantfirma BTM Consult tās vērtē 0,5 eiro centi/kWh pirmos darbības gadus, 0,5 – 1,1 eiro centi/kWh pēc pieciem gadiem un 1,1 – 2,25 eiro centi/kWh pēc desmit darbības gadiem. BTM Consult apgalvo, ka vēja industrijas mērķis ir noturēt E&A izdevumus zem 0,5 – 1,1 eiro centiem/kWh visu turbīnas darbmūžu. Nesenie vācu pētījumi kopā ar apdrošināšanas firmām tomēr liecina par lielākām E&A izmaksām. Balstoties uz pieņēmumiem, ISET vērtē, ka 20 gadu darbības laikā E&A izmaksas var sasniegt 3,5 – 5% no turbīnas cenas. DEWI tās vērtē, kā 4,8% pirmā un 6,6% otrā turbīnas darbmūža dekādē. Kopējo izmaksu novērtējumi Kopējās izmaksas elektrības ieguvei no vēja, rēķinot uz kWh turbīnas izejā, mainās plašās robežās atkarībā no vidējā vēja ātruma izvēlētajā turbīnu uzstādīšanas vietā. Eiropā vidējais vēja ātrums var mainīties no mazāk kā 6 metriem sekundē Vācijas iekšzemē līdz 9 m/s Skotijas kalnos. Tā kā vēja enerģija ir tā ātruma kubiskā funkcija, mazas vēja vidējā ātruma izmaiņas var izsaukt lielas izejas produkcijas un līdz ar to cenas atšķirības. Ilustrācijai Amerikas Vēja asociācija sniedz aprēķina piemēru, kā viena un tā pati vēja spēkstacija pie nemainīgiem pārējiem faktoriem spēj ražot elektrību par 5,4 eiro centiem/kWh pie vidējā vēja ātruma 7,16 m/s, par 4 eiro centiem/kWh pie vidējā vēja ātruma 8,08 m/s un pazemināt elektrības izmaksas līdz 2,9 eiro centiem/kWh pie vēja ātruma 9,32 m/s. Izmaiņu diapazons Šeit vairāk vai mazāk iznāk runāt par DEWI aprēķinu rezultātiem 5 - 6 eiro centi/kWh pie 7 m/s atkarībā no pieņēmumu diapazona attiecībā par procentu likmēm, E&A izmaksām, turbīnu cenas un nolietojuma. Aprēķinot ģenerācijas izmaksas pie pilnas slodzes stundu skaita (kopējā stundu skaita gadā, kuras turbīna strādā pie pilnas slodzes), vācu pētījumi uzrāda šādus rezultātus. Vietā ar 3000 darba stundām pie pilnas slodzes izmaksas ir no 5,5 eiro centiem/kWh ( ISET dati) līdz 6 – 7 eiro centiem/kWh ( DEWI dati). Vietā ar 2000 stundu darbu pie pilnas slodzes izmaksu diapazons bija no 8,5 eiro centiem/kWh ( ISET ) līdz 9 – 10 eiro centiem/kWh ( DEWI ). Jaunākā novērtējumā ( EWEA/Greenpeace pārskatam “ Wind Force 12 ”) BTM Consult sniedz izmaksu datus par 2001. gada vējturbīnām atbilstoši pēdējiem tehnikas sasniegumiem un optimāliem darba apstākļiem – 4 eiro centi/kWh. Tie balstās uz pieņēmumiem, ka sākotnējo ieguldījumu izmaksas ir 865 eiro uz katru uzstādīto kilovatu jaudas. Otrais svarīgākais faktors attiecas uz projekta finansēšanas kapitāla veidu. Vēja enerģētikas ekonomika ir ļoti jutīga pret aizņēmuma procentiem. Elektrības cenas Ienākumi, kurus vēja spēkstacijas operators cer gūt no savām turbīnām, mainās atkarībā no cenas, kādu maksā elektrības sabiedrība vai elektroapgādes uzņēmums par iepirkto elektrību. Tā savukārt mainās atkarībā no atbalsta sistēmas, kādu atjaunīgajiem enerģijas avotiem realizē attiecīgās valsts valdība (sk. tabulu). Galvenie cēloņi, kādēļ valdības pieņem lēmumus par “piemaksām” elektrībai, kas iegūta no atjaunīgiem enerģijas avotiem, ieskaitot vēju, ir divi: pirmām kārtām – ja ir nepieciešams samazināt siltumnīcas gāzu izmešus, tad ir arī jāveicina “tīrā” enerģētika un otrām kārtām – patreizējā elektrības tirgū joprojām nav apzinātas konkurējošo enerģijas avotu (fosilo un kodolenerģētikas) pilnās izmaksas, ņemot vērā arī to iespaidu uz vidi. Izmaksas krītas Kopš vēja industrija astoņdesmitajos gados sāka gūt komerciālus panākumus, vēja enerģijas izmaksas konsekventi krītas. No 1981. līdz 1998. gadam Dānijā izmaksas kritās gandrīz četrkārtīgi. Atbilstoši EWEA vērtējumam tikai pēdējo piecu gadu laikā kopējās izmaksas ir samazinājušās par apmēram 20%. DEWI ziņo, ka vācu projektos elektrības ģenerēšanas izmaksas no 1998. līdz 2003. gadam ir samazinājušās par 7%. Galvenie faktori, kas iespaidojuši izmaksu samazināšanos, saistās ar ekonomisku pieeju izmēriem, ieskaitot izgatavošanas optimizēšanu un turbīnu konstrukcijas un funkcionēšanas pilnveidošanu. Sagaidāms, ka arī nākotnē izmaksu samazināšana saistīsies ar abiem šiem elementiem plus vēl citu faktoru iespaids, piemēram, labākas novērtēšanas metodes, izvēloties vējfermu atrašanās vietas. Daudzās valstīs vieglāk un lētāk ir uzbūvēt un darbināt vēja spēkstaciju nekā ogļu vai kodolspēkstaciju un daudzos gadījumos arī gāzes spēkstaciju, kas vairumā tirgu ir vislētākais konvencionālais izvēles variants. Raugoties uz priekšu, BTM Consult vērtē, ka pie optimāliem pieņēmumiem 2010. gadā vēja elektrības cena var kristies līdz 2,96 eiro centiem/kWh, pieņemot, ka viena kilovata jaudas uzstādīšana izmaksās 627 eiro. Tādas patreiz ir arī izmaksas gāzes koģenerācijas spēkstacijās. 2020. gadā elektrības ieguves izmaksas kritīsies līdz 2,38 eiro centiem/kWh pie viena kilovata uzstādīšanas izmaksām 505 eiro. Ņemot vērā vides faktorus, vēja elektrība izmaksā tikpat, cik elektrība, kas iegūta ar konkurējošām tehnoloģijām. Piemēram, ES finansētie ExternE pētījumi rāda, ka, cenu mehānismā ņemot vērā “ārējās izmaksas”, piemēram, kaitējumu videi un veselībai, no akmeņoglēm vai no naftas iegūtās elektrības izmaksas dubultosies, bet no gāzes – pieaugs par 30%. Atbilstoši jaunākiem pētījumiem elektrības ārējās izmaksas, to iegūstot no akmeņoglēm ir 2 – 15 eiro centi/kWh, iegūstot no gāzes – 1 - 3 eiro centi/kWh, kodolspēkstacijās – 0,2 – 0,7 eiro centi/kWh, bet vislētākās - iegūstot no vēja – 0,15 – 0,25 eiro centi/kWh. Valsts Tarifs (eiro centi /kWh) Piezīmes Beļģija 5,0 – 7,5 10 gadu garantētā minimālā cena 5 eiro centi/kWh .atbilstoši obligāciju/ zaļo sertifikātu sistēmai. Elektrības sadales operatoru obligātie maksājumi pieaug 7,5 eiro centi/kWh 2002. gadā , 10 eiro centi/kWh 2003. gadā un 12,5 eiro centi/kWh no 2004. gadā. Čehija 9,5 Minimālo cenu, kādu piegādātājam maksā elektrības sadales uzņēmums, nosaka 2001. gada likums. Dānija 4,8 – 8,1 Vairumam esošo ražotāju maksā 8,1 eiro centus/kWh. No jauna uzstādītām iekārtām maksā tirgus cenu plus 1,3 eiro centus/kWh, bet ne mazāk kā 4,8 eiro centus/kWh. Zaļo sertifikātu tirgus atlikts. Francija 6,45 –8,38 Pirmos piecus gadus garantē 8,38 eiro centus/kWh, pēc tam atkarībā no turbīnas ražības 3,05 – 8,38 eiro centus/kWh. Vācija 6,9 – 9,0 Tarifus nosaka 2000. gada Atjaunīgās enerģijas likums. Ļoti vējainā vietā 6,9 eiro centus/kWh 20 gadus, iekšzemē 9,00 eiro centus/kWh 20 gadus. Grieķija 6,5 – 7,32 70 – 90% no patērētāja elektrības tarifa. Atšķirīgi no kontinenta (zemāk) līdz salām (augstāk). Iespējamas subsīdijas 30% no līdzekļu ieguldījumiem. Īrija 3,2 – 5,3 Atbilstoši pēdējam AER-5 piedāvājumam augšējā cenu robeža projektiem > 3MW 4,8 eiro centus/kWh un < 3 MW 5,3 eiro centus/kWh. Itālija 5 – 7,2 Elektrības tirgus cena plus kārtējā zaļo sertifikātu cena. Dienviditālijā iespējamas subsīdijas Japāna 10,25 17 gadu līgums Nīderlande 7,71 Maksimālais tarifs Portugāle 4,31 –8,29 Atbilstoši vietas īpašībām (zemākā kais >2600 darb. st. pie pilnas slodzes, augstākais pie 2000 darb.st. pie pilnas slodzes). Iespējamas subsīdijas 40% Spānija 6,28-6,69 Ražotāji var izvēlēties fiksētu vai mainīgu (tirgus cena + piemaksa) samaksu. Tarifu valdība maina katru gadu. Zviedrija 4,64 Apv. Karal. 6,08-9,12 Kopš 2002. aprīļa sagaidāmais diapazons nākamiem 4 –5 gadiem. Aptver elektrības cenu + zaļo sertifikātu vērtību. ASV 4,28 Bez pamattarifa federālā nodokļu atlaide (valdības piemaksa) 1,7 ASV centi/kWh ; vismaz līdz 2003. gada nogalei. Sauszemē ražotas vēja elektrības iepirkšanas tarifi atsevišķās valstīs